{
    "dish_name": "Székelykáposzta",
    "description": null,
    "ingredients": "[{\"name\": \"sertéslapocka\", \"units\": \"dkg\", \"amount\": 60}, {\"name\": \"vöröshagyma\", \"units\": \"nagy\", \"amount\": 1}, {\"name\": \"olaj\", \"units\": \"evőkanál\", \"amount\": 4}, {\"name\": \"piros paprika\", \"units\": \"csapott evőkanál\", \"amount\": 1}, {\"name\": \"só\", \"units\": \"kiskanál\", \"amount\": 1}, {\"name\": \"paradicsom\", \"units\": \"db\", \"amount\": 1}, {\"name\": \"paprika\", \"units\": \"db\", \"amount\": 1}, {\"name\": \"őrölt fekete bors\", \"units\": \"mokkáskanál\", \"amount\": 0.5}, {\"name\": \"őrölt kömény\", \"units\": \"késhegynyi\", \"amount\": null}, {\"name\": \"fokhagyma\", \"units\": \"gerezd\", \"amount\": 1}, {\"name\": \"csípős Piros Arany vagy Erős Pista\", \"units\": \"mokkáskanál\", \"amount\": 1}, {\"name\": \"savanyú káposzta\", \"units\": \"kg\", \"amount\": 0.8}, {\"name\": \"tejföl\", \"units\": \"dl\", \"amount\": 2}, {\"name\": \"finomliszt\", \"units\": \"púpozott evőkanál\", \"amount\": 1}]",
    "instructions": "1. A sertéslapockát kétcentis kockákra vágjuk. A hagymát megtisztítjuk, fölaprítjuk, és egy lábasban az olajon 2-3 perc alatt megfuttatjuk. A húst beleszórjuk, kevergetve fehéredésig sütjük, majd a tűzről lehúzva a pirospaprikával meghintjük. Azonnal egy kevés (0,5 deci) vizet öntünk rá, nehogy a paprika megégjen, majd megsózzuk. 2. A paradicsom szárát kimetsszük, a paprikát kicsumázzuk, mindkettő húsát apróra vágjuk, és a húshoz adjuk. A köménnyel, az összezúzott fokhagymával meg a paprikakrémmel fűszerezzük. 3. Lefödve, kis lángon kb. 45 perc alatt jó félpuhára pároljuk. Elfövő levét folyamatosan pótoljuk, de ügyeljünk arra, hogy rövid lében párolódjon-pörkölődjön, véletlenül se legyen olyan íze, mint a főtt húsnak. 4. Közben a káposztát, ha túl savanyúnak találjuk, kissé kimossuk, és kinyomkodjuk. Ezután szálait, mert általában túl hosszúak, egy-két vágással rövidebbre aprítjuk. A majdnem kész pörköltbe keverjük, és annyi vizet öntünk rá, amennyi éppen ellepi. Nagy lángon fölforraljuk, majd kis lángon, lefödve kb. 50 percig pároljuk, közben elfövő levét vízzel pótoljuk. Akkor jó, ha a hús és a káposzta is egyszerre puhul meg. 5. A tejfölt a liszttel simára keverjük, egy kevés forró levet belemerünk, és a káposztát ezzel sűrítjük, 2-3 percig forraljuk.",
    "category": "Egytál",
    "prep_time": null,
    "cook_time": "60-120 minutes",
    "total_time": null,
    "notes": "Tejfölös habarás nélkül is készíthetjük. A káposztával együtt egy maréknyi átválogatott és megmosott rizst vagy árpagyöngyöt is főzhetünk bele. Finomra vágott kaporral is fűszerezhetjük, és tejszínnel is gazdagíthatjuk. Ha van kéznél füstölt hús főzőleve, víz helyett ezt öntsük a káposztára, nagyon különlegessé teszi az ételt. Vegetáriánusok hús helyett szójapörkölttel is készíthetik.",
    "tags": "székelykáposzta, egytál"
}