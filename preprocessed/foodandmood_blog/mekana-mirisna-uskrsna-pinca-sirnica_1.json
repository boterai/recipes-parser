{
    "dish_name": "Mekana i mirisna uskrsna pinca (sirnica)",
    "description": "Pinca (sirnica) je aromatičan uskrsni kruh koji tradicionalno krasi blagdanske stolove mnogih obitelji u Hrvatskoj za vrijeme Uskrsa.",
    "ingredients": "[{\"name\": \"glatko brašno\", \"units\": \"g\", \"amount\": 500}, {\"name\": \"suhog kvasca za kolače\", \"units\": \"g\", \"amount\": 8}, {\"name\": \"bijelog šećera\", \"units\": \"g\", \"amount\": 60}, {\"name\": \"bourbon vanilija šećera\", \"units\": \"g\", \"amount\": 10}, {\"name\": \"soli\", \"units\": \"teaspoon\", \"amount\": 0.5}, {\"name\": \"svinjske masti\", \"units\": \"g\", \"amount\": 50}, {\"name\": \"maslaca\", \"units\": \"g\", \"amount\": 50}, {\"name\": \"jaja\", \"units\": \"pcs\", \"amount\": 2}, {\"name\": \"žumanjka\", \"units\": \"pcs\", \"amount\": 3}, {\"name\": \"mlijeka\", \"units\": \"ml\", \"amount\": 100}, {\"name\": \"ruma\", \"units\": \"tablespoon\", \"amount\": 1.5}, {\"name\": \"korice naranče\", \"units\": \"teaspoon\", \"amount\": 1}, {\"name\": \"korice limuna\", \"units\": \"teaspoon\", \"amount\": 1}, {\"name\": \"žumanjak\", \"units\": \"pcs\", \"amount\": 1}, {\"name\": \"listići badema ili perlasti šećer\", \"units\": null, \"amount\": null}]",
    "instructions": "U posudu dodaj prosijano brašno, suhi kvasac, obični i bourbon vanilija šećer, sol i obje vrste masnoće te započni s procesom miješenja. Tijesto miješaj na najnižoj brzini te potom polako dodaj prethodno umućena jaja, žumanjke i mlijeko. Zatim dodaj rum te naribanu koricu limuna i naranče. Mijesi tijesto mikserom dobrih 10-ak min pa zatim prebaci na lagano pobrašnjenu podlogu i oblikuj tijesto u kuglu. Prebaci tijesto u pobrašnjenu posudu, pokrij i pusti da se udvostruči. Ovisno o toplini prostorije, to može potrajati 1,5-2 sata vremena. Nakon što je naraslo, izvadi tijesto iz posude na radnu površinu te ga premijesi. Mijesi ga barem još 10-ak min. Potom ga podijeli na onoliko dijelova koliko želiš, oblikuj u kugle te prebaci na tepsiju (s papirom za pečenje) u kojoj ćeš ih peći. Prekrij plastičnom folijom ili krpom te pusti da pince narastu (cca 1 h). Kada su pince narasle, napravi nožem ili škarama ukras u obliku križića. Premaži ih razmućenim žumanjkom koji će im dati lijepi sjaj. Pri tome nemoj mazati sredinu pinci već samo vanjski dio tijesta. Pince pospi perlastim šećerom ili listićima badema. Stavi ih peći u prethodno zagrijanu pećnicu na 160°C te ih peci 25 do 35 min, ovisno o njihovoj veličini te jačini pećnice. Ukoliko vidiš da naglo kreću tamniti, prekrij ih aluminijskom folijom. Predlažem da ih na pola pečenja okreneš da dobiju jednaku boju sa svih strana. Kada su pince pečene, izvadi ih iz pećnice i stavi na rešetku za hlađenje kako bi se u potpunosti ohladile. Nakon toga, spremne su za posluživanje.",
    "category": "Dessert",
    "prep_time": "40 minutes",
    "cook_time": "25 minutes",
    "total_time": "4 hours",
    "notes": "Sve sastojke za pincu pripremi unaprijed te neka budu sobne temperature, inače će tijesto biti teže pravilno umijesiti.",
    "tags": "kruh, limun, naranča, rum, Uskrs"
}