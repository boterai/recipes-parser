{
    "dish_name": "Græskartærte",
    "description": "Græskartærte smager skønt af efterår med masser af varme krydderier. Den sprøde tærtebund med det bløde græskarfyld er et sikkert hit.",
    "ingredients": "[{\"name\": \"hvedemel\", \"units\": \"g\", \"amount\": 200}, {\"name\": \"sukker\", \"units\": \"spsk\", \"amount\": 2}, {\"name\": \"smør\", \"units\": \"g\", \"amount\": 100}, {\"name\": \"vand\", \"units\": \"spsk\", \"amount\": 4}, {\"name\": \"græskar\", \"units\": \"g\", \"amount\": 500}, {\"name\": \"æg\", \"units\": null, \"amount\": 3}, {\"name\": \"sukker\", \"units\": \"g\", \"amount\": 150}, {\"name\": \"salt\", \"units\": \"knsp\", \"amount\": 1}, {\"name\": \"kanel\", \"units\": \"tsk\", \"amount\": 1}, {\"name\": \"stødt ingefær\", \"units\": \"tsk\", \"amount\": 0.5}, {\"name\": \"stødt nellike\", \"units\": \"tsk\", \"amount\": 0.5}, {\"name\": \"stødt muskatnød\", \"units\": \"tsk\", \"amount\": 0.25}, {\"name\": \"citronskal\", \"units\": \"tsk\", \"amount\": 1}, {\"name\": \"piskefløde\", \"units\": \"dl\", \"amount\": 1}, {\"name\": \"creme fraiche\", \"units\": \"dl\", \"amount\": 1}, {\"name\": \"vaniljesukker\", \"units\": \"tsk\", \"amount\": 1}, {\"name\": \"flormelis\", \"units\": \"tsk\", \"amount\": 2}]",
    "instructions": "Start med at lave tærtedejen: Bland mel og sukker i en skål. Skær det kolde smør i tern og smuldr det i mel og sukker. Tilsæt vand og ælt dejen til den samles. Arbejd ikke for længe med den, så smørret bliver for varmt. Pak dejen ind i film og stil den i køleskab i 20-30 minutter. Begynd imens på græskarfyldet: Skræl græskaret, fjern kernerne og skær det i små stykker. Kom græskarstykkerne i en kasserolle med vand, så det kun lige dækker. Kog græskarene i 10-15 minutter til de er møre og bløde. Hæld vandet fra og blend græskarstykkerne til en puré. Pisk æg og sukker let sammen. Kom græskarpuré, krydderier og citronskal i og pisk til en jævn masse. Rul dejen ud på et meldrysset bord, så den passer til størrelsen på din tærteform. Flyt forsigtigt dejen over i en smurt tærteform og tryk kanterne på plads op ad siderne. Skær evt overskydende dej fra kanterne. Læg evt et stykke bagepapir over dejen og hæld tørrede ris eller bønner over dejen, så den holder sin form under bagningen. Forbag tærtebunden ved 180 grader i 15 minutter. Fordel græskarfyldet i den forbagte bund og bag græskartærten færdig i cirka 40-50 minutter eller til fyldet har sat sig. Stil tærten i køleskabet og lad den sætte sig og køle helt af i minimum 2 timer, inden der skæres i den. Server græskartærte med en creme af flødeskum vendt med creme fraiche, vaniljesukker og flormelis.",
    "category": "Kager",
    "prep_time": "30 minutes",
    "cook_time": "1 hour",
    "total_time": "3 hours 30 minutes",
    "notes": "Når du laver græskartærte, så pas på med at arbejde for meget med tærtedejen, når du skal samle den. Ælter du den for meget med dine varme hænder, vil smørret begynde at smelte og blive for blødt at arbejde med. Er dejen blevet for varm, så giv den en hurtig tur på køl.",
    "tags": "dessert, pie, pumpkin, autumn"
}