{
    "dish_name": "Tærte med græskar, feta og spinat",
    "description": "Tærte med græskar er en velsmagende madtærte, der kombinerer hokkaido græskar, feta og spinat på bedste vis i en sprød og sund bund af havregryn.",
    "ingredients": "[{\"name\": \"hokkaido græskar\", \"units\": null, \"amount\": \"1/2\"}, {\"name\": \"olivenolie\", \"units\": \"spsk.\", \"amount\": \"2\"}, {\"name\": \"rosmarin\", \"units\": \"spsk.\", \"amount\": \"1\"}, {\"name\": \"hvidløg\", \"units\": \"fed\", \"amount\": \"2\"}, {\"name\": \"løg\", \"units\": null, \"amount\": \"1\"}, {\"name\": \"balsamicoeddike\", \"units\": \"spsk.\", \"amount\": \"1\"}, {\"name\": \"spinat\", \"units\": \"g\", \"amount\": \"100\"}, {\"name\": \"æg\", \"units\": \"str. M/L\", \"amount\": \"3\"}, {\"name\": \"feta\", \"units\": \"g\", \"amount\": \"150\"}, {\"name\": \"salt\", \"units\": null, \"amount\": null}, {\"name\": \"friskkværnet peber\", \"units\": null, \"amount\": null}, {\"name\": \"havregryn\", \"units\": \"g\", \"amount\": \"250\"}, {\"name\": \"salt\", \"units\": \"tsk.\", \"amount\": \"1\"}, {\"name\": \"æg\", \"units\": \"str. M/L\", \"amount\": \"1\"}, {\"name\": \"æggehvide\", \"units\": null, \"amount\": \"1\"}, {\"name\": \"olivenolie\", \"units\": \"dl\", \"amount\": \"0.5\"}, {\"name\": \"vand\", \"units\": \"dl\", \"amount\": \"0.5\"}]",
    "instructions": "Start med at lave fyldet. Tænd ovnen på 200 grader. Halvér græskaret, og fjern kernerne. Skær græskarkødet i mundrette tern, fordel dem på en beklædt bagepladen, og vend ternene i olivenolie. Drys med salt, og sæt bagepladen i ovnen i 20 minutter, indtil ternene er møre. Lav nu tærtebunden, ved at blende havregrynene til helt fint mel i en foodprocessor. Tilsæt salt, æg, æggehvide og olivenolie, og kør maskinen igen, så melet bliver til en smuldret dej. Tilsæt 1 spsk. vand ad gangen, indtil dejen hænger sammen og er smidig og blød. Rul dejen ud mellem to stykker bagepapir, og fjern det øverste stykke. Flyt forsigtigt tærtedejen over i en smurt tærteform. Prik huller i tærtebunden med en gaffel, og forbag den i ovnen i 10 minutter. Hak løget fint, og riv hvidløgene. Svits det i olivenolie på en pande sammen med rosmarin, indtil løgene er gennemsigtige. Tilsæt spinaten, dryp med balsamicoeddiken, og kværn salt og peber over panden. Lad det stege, indtil spinatbladene falder let sammen. Pisk æggene sammen i en skål. Tilsæt pandens indhold, smuldret feta, bagte græskartern samt salt og peber, og bland det sammen. Fordel fyldet i den bagte tærtebund, og bag så tærten i cirka 20 minutter, indtil æggemassen er fast.",
    "category": "Main Course",
    "prep_time": "10 minutes",
    "cook_time": "40 minutes",
    "total_time": "50 minutes",
    "notes": "Tærten kan serveres både lun og kold. Prøv også kombinationen af græskar og feta i en salat eller lav sprøde græskarfritter.",
    "tags": "tærte, græskar, feta, spinat, glutenfri"
}