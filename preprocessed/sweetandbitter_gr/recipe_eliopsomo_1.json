{
    "dish_name": "Ελιόψωμο",
    "description": "Εύκολο και αρωματικό ελιόψωμο που θα αντικαταστήσει το ψωμί του τοστ και θα σας δώσει έμπνευση για να δημιουργήσετε τα πιο γευστικά σάντουιτς για το σχολείο και τη δουλειά.",
    "ingredients": "[{\"name\": \"αλεύρι ζυμωτό για ψωμί\", \"units\": \"γρ.\", \"amount\": 500}, {\"name\": \"μαγιά νωπή\", \"units\": \"γρ.\", \"amount\": 15}, {\"name\": \"αλάτι\", \"units\": \"γρ.\", \"amount\": 10}, {\"name\": \"ελαιόλαδο\", \"units\": \"γρ.\", \"amount\": 30}, {\"name\": \"ρίγανη\", \"units\": \"γρ.\", \"amount\": 4}, {\"name\": \"νερό σε θερμοκρασία δωματίου\", \"units\": \"γρ.\", \"amount\": 250}, {\"name\": \"ελιές μαύρες χωρίς κουκούτσια σε ροδέλες\", \"units\": \"γρ.\", \"amount\": 100}]",
    "instructions": "Τοποθετούμε στον κάδο του μίξερ το λάδι, το νερό, τη μαγιά και ανακατεύουμε λίγο μέχρι να διαλυθεί η μαγιά. Συνεχίζουμε προσθέτοντας το αλεύρι με το αλάτι και τη ρίγανη. Ζυμώνουμε, χρησιμοποιώντας τον γάντζο του μίξερ, σε μέτρια ταχύτητα μέχρι η ζύμη να ξεκολλήσει από τα τοιχώματα και να μαζευτεί σαν μπάλα γύρω από τον γάντζο του μίξερ. Προσθέτουμε τις ελιές και ζυμώνουμε 2΄ακόμα μέχρι να αφομοιωθούν οι ελιές στη ζύμη. Βγάζουμε τη ζύμη από το μίξερ και ζυμόνοντας για λίγο με τα χέρια μας, της δίνουμε σχήμα φρατζόλας. Τοποθετούμε τη ζύμη σε μία φόρμα κέικ 30εκ, την οποία έχουμε λαδώσει με ένα πινέλο. Αφήνουμε το ελιόψωμο μας σε ένα ζεστό σημείο για 45΄περίπου να φουσκώσει. Αν έιναι χειμώνας ή απλά η θερμοκρασία στο χώρο μας είναι χαμηλή, ίσως χρειαστεί λιγο περισσότερο χρόνο. Τέλος, όταν δούμε ότι το καρβέλι μας έχει διπλασιαστεί σε όγκο, ψήνουμε σε προθερμασμένο φούρνο, στις αντιστάσεις, στους 200˚C για 45΄ περίπου. Βγάζουμε το ζεστό ψωμί απο την φόρμα και το τοποθετούμε σε μια σχάρα για να κρυώσει καλά πριν το κόψουμε.",
    "category": null,
    "prep_time": "20 minutes",
    "cook_time": "40 minutes",
    "total_time": "60 minutes",
    "notes": null,
    "tags": null
}