{
    "dish_name": "Κολοκυθόπιτα με κίτρινη κολοκύθα, φέτα και δυόσμο",
    "description": "Μια πεντανόστιμη κολοκυθόπιτα με φέτα, τραγανό χωριάτικο φύλλο και ωραία κόντρα γλυκού-αλμυρού.",
    "ingredients": "[{\"name\": \"χωριάτικα φύλλα\", \"units\": \"pieces\", \"amount\": 8}, {\"name\": \"βούτυρο αγελάδος\", \"units\": \"grams\", \"amount\": 70}, {\"name\": \"κολοκύθα\", \"units\": \"kilo\", \"amount\": 1}, {\"name\": \"πράσα\", \"units\": \"grams\", \"amount\": 800}, {\"name\": \"δυόσμο\", \"units\": \"bunch\", \"amount\": 1}, {\"name\": \"ελαιόλαδο\", \"units\": \"ml\", \"amount\": 40}, {\"name\": \"αυγά\", \"units\": \"pieces\", \"amount\": 3}, {\"name\": \"φέτα\", \"units\": \"grams\", \"amount\": 150}, {\"name\": \"φρέσκο γάλα\", \"units\": \"ml\", \"amount\": 300}, {\"name\": \"αλάτι\", \"units\": null, \"amount\": null}, {\"name\": \"πιπέρι\", \"units\": null, \"amount\": null}]",
    "instructions": "Για την αλμυρή κολοκυθόπιτα με κίτρινη κολοκύθα, ζεσταίνουμε το ελαιόλαδο σε μια φαρδιά κατσαρόλα, σε μέτρια φωτιά και σοτάρουμε τα πράσα για 5-6 λεπτά, μέχρι να μαλακώσουν ελαφρώς. Προσθέτουμε την κίτρινη κολοκύθα και συνεχίζουμε το σοτάρισμα για άλλα 10-12 λεπτά, μέχρι να μαλακώσει και να εξατμιστούν όλα τα υγρά που θα βγάλει. Αποσύρουμε από τη φωτιά και αφήνουμε για λίγο να κρυώσουν. Προσθέτουμε το γάλα, τα αυγά, τη φέτα και αλατοπίπερο και ανακατεύουμε για να σκορπιστούν ομοιόμορφα τα υλικά. Ζεσταίνουμε το βούτυρο, μέχρι να λιώσει. Προθερμαίνουμε τον φούρνο στους 170° C και βουτυρώνουμε ελαφρώς το ταψί. Στρώνουμε 4 από τα φύλλα στο ταψί, βουτυρώνοντας το κάθε χωριάτικο φύλλο ξεχωριστά, με τρόπο ώστε να καλύψουμε τον πυθμένα και τα τοιχώματα. Αδειάζουμε τη γέμιση, τη στρώνουμε ομοιόμορφα και καλύπτουμε με τα υπόλοιπα 4 φύλλα, βουτυρώνοντας το καθένα ξεχωριστά. Γυρίζουμε προς τα μέσα τις άκρες των φύλλων της βάσης, στρίβοντάς τες με τα δάχτυλά μας ώστε να δημιουργηθεί ένα όμορφο σχήμα (σαν κορδόνι). Αλείφουμε καλά την πίτα με το λιωμένο βούτυρο την επιφάνεια της πίτας και τη χαράσσουμε ελαφρώς σε κομμάτια. Ψήνουμε την κολοκυθόπιτα για περίπου 1 ώρα στο χαμηλό ράφι του φούρνου, μέχρι να ροδίσει στην επιφάνεια, αλλά να ψηθεί και από κάτω. Ελέγχουμε ανασηκώνοντας προσεκτικά με μια σπάτουλα την άκρη της πίτας. (Σκεπάζουμε με αλουμινόχαρτο, αν χρειαστεί.) Ξεφουρνίζουμε, αφήνουμε την πίτα να κρυώσει λίγο και να γίνει χλιαρή και σερβίρουμε.",
    "category": "Main Course",
    "prep_time": "30 minutes",
    "cook_time": "1 hour and 20 minutes",
    "total_time": "1 hour and 50 minutes",
    "notes": null,
    "tags": "πίτες, κολοκύθα, τυρί, κυρίως γεύμα"
}