{
    "dish_name": "Κολοκυθόπιτα με τουτουμάκια",
    "description": "Κολοκυθόπιτα με τουτουμάκια, που και τραβάνε τα υγρά της πίτας και της δίνουν σώμα, κάνοντάς την ιδιαίτερα χορταστική.",
    "ingredients": "[{\"name\": \"αλεύρι μαλακό\", \"units\": \"g\", \"amount\": 500}, {\"name\": \"αλεύρι σκληρό\", \"units\": \"g\", \"amount\": 500}, {\"name\": \"αλάτι\", \"units\": \"κουτ. σουπ.\", \"amount\": 0.5}, {\"name\": \"ελαιόλαδο\", \"units\": \"κουτ. σουπ.\", \"amount\": 1}, {\"name\": \"ξίδι\", \"units\": \"κουτ. σουπ.\", \"amount\": 1}, {\"name\": \"χλιαρό νερό\", \"units\": \"ml\", \"amount\": 600}, {\"name\": \"ψίχα κολοκύθας\", \"units\": \"g\", \"amount\": 1500}, {\"name\": \"ξερό κρεμμύδι\", \"units\": \"τεμάχιο\", \"amount\": 1}, {\"name\": \"αυγά\", \"units\": \"τεμάχιο\", \"amount\": 3}, {\"name\": \"φέτα βαρελίσια\", \"units\": \"g\", \"amount\": 250}, {\"name\": \"ρύζι γλασέ\", \"units\": \"g\", \"amount\": 150}, {\"name\": \"χυλοπιτάκια\", \"units\": \"g\", \"amount\": 250}, {\"name\": \"ελαιόλαδο\", \"units\": \"κουτ. σουπ.\", \"amount\": 2}, {\"name\": \"φρεσκοτριμμένο πιπέρι\", \"units\": null, \"amount\": null}]",
    "instructions": "Για τη ζύμη της κολοκυθόπιτας, στον κάδο του μίξερ ή σε βαθύ μπολ ανακατεύουμε τα αλεύρα και το αλάτι, κάνουμε μια λακκούβα στο κέντρο και ρίχνουμε εκεί το ξίδι και το λάδι. Αρχίζουμε να δουλεύουμε τα υλικά με τον γάντζο ή με τα χέρια μας με κυκλικές κινήσεις, ρίχνοντας παράλληλα όσο χλιαρό νερό χρειάζεται ώστε να ενωθούν τα υλικά σε μια τραχιά ζύμη. Συνεχίζουμε το ζύμωμα για αρκετά λεπτά, ώσπου η ζύμη να γίνει εντελώς ομοιογενής, λεία και να ξεκολλά από τον κάδο ή τα χέρια μας. Τη σκεπάζουμε και την αφήνουμε να ξεκουραστεί, όσο ετοιμάζουμε τη γέμιση για τη κολοκυθόπιτα. Για τη γέμιση της κολοκυθόπιτας σε μια κατσαρόλα βάζουμε την κολοκύθα, το κρεμμύδι και 1/2 φλιτζ. τσαγιού νερό και τα αχνίζουμε σε μέτρια φωτιά για 20 λεπτά, ανακατεύοντας μέχρι η κολοκύθα να λιώσει και να γίνει σαν κρέμα. Αποσύρουμε από τη φωτιά και αδειάζουμε σε ένα σουρωτήρι. Αφήνουμε για 5-10 λεπτά, μέχρι να στραγγίξουν τα περιττά υγρά, και μεταφέρουμε το μείγμα σε μεγάλο μπολ. Προσθέτουμε τα αυγά, τη φέτα, το ρύζι, τα χυλοπιτάκια και το λάδι και ανακατεύουμε. Αφήνουμε τη γέμιση της κολοκυθόπιτας να κρυώσει. Για τη κολοκυθόπιτα, προθερμαίνουμε τον φούρνο στους 200°C και λαδώνουμε το ταψί. Κόβουμε τη ζύμη σε δύο ίσα μέρη. Με τον πλάστη ανοίγουμε το κάθε κομμάτι σε φύλλο με διάμετρο λίγο μεγαλύτερη από του ταψιού. Στρώνουμε στο ταψί το ένα φύλλο, φροντίζοντας να καλύψουμε τα τοιχώματα και οι άκρες του να εξέχουν από το σκεύος. Απλώνουμε στο φύλλο τη γέμιση της κολοκυθόπιτας και σκεπάζουμε με το δεύτερο φύλλο. Κόβουμε τις άκρες των φύλλων που εξέχουν, τα γυρίζουμε προς τα μέσα για να σφραγίσουμε τη γέμιση και λαδώνουμε την επιφάνεια της πίτας. Ραντίζουμε με λίγο νερό (για να γίνει πιο τραγανό το φύλλο στο ψήσιμο) και φουρνίζουμε. Ψήνουμε την κολοκυθόπιτα για 10 λεπτά, χαμηλώνουμε τη θερμοκρασία στους 170°C και ψήνουμε για άλλα 30 λεπτά περίπου, μέχρι να ροδίσει ωραία η επιφάνεια. Ιδανικά, πρέπει να γυρίσουμε την πίτα να ψηθεί και από την άλλη πλευρά: Βγάζουμε το ταψί από τον φούρνο, καπακώνουμε την πίτα με μια μεγάλη πιατέλα και την αναποδογυρίζουμε με προσοχή. Την αφήνουμε να γλιστρήσει στο ταψί, με την ήδη ψημένη πλευρά προς τα κάτω, και συνεχίζουμε το ψήσιμο για άλλα 30 λεπτά, μέχρι να ροδίσει και η επιφάνεια. Διαφορετικά, κατεβάζουμε την κολοκυθόπιτα στο πιο χαμηλό ράφι του φούρνου και ψήνουμε μόνο με τις κάτω αντιστάσεις για άλλα 20-30 λεπτά. Σερβίρουμε τη κολοκυθόπιτα χλιαρή.",
    "category": "Ορεκτικό / Μεζές",
    "prep_time": "1 hour",
    "cook_time": "1 hour and 20'",
    "total_time": "2 hours and 20'",
    "notes": null,
    "tags": "Αλεύρι, Κολοκύθα, Κυρίως Γεύμα, Ορεκτικό / Μεζές, Ελληνικά Παραδοσιακά, Πίτες"
}