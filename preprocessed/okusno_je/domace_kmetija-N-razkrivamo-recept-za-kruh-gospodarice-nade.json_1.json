{
    "dish_name": "Kruh gospodarice Nade",
    "description": "Recept za kruh iz treh vrst moke: bele pšenične, ajdove in koruzne.",
    "ingredients": "[{\"name\": \"ajdova moka\", \"units\": \"dag\", \"amount\": 15}, {\"name\": \"bela pšenična moka\", \"units\": \"dag\", \"amount\": 35}, {\"name\": \"kvas\", \"units\": \"dag\", \"amount\": 2.5}, {\"name\": \"mleko\", \"units\": \"dl\", \"amount\": 0.7}, {\"name\": \"mlačna voda\", \"units\": \"dl\", \"amount\": 2}, {\"name\": \"olja\", \"units\": \"dl\", \"amount\": 0.5}, {\"name\": \"sladkor\", \"units\": \"teaspoon\", \"amount\": 1}, {\"name\": \"sol\", \"units\": null, \"amount\": null}, {\"name\": \"koruzna moka\", \"units\": \"dag\", \"amount\": 15}, {\"name\": \"maslo\", \"units\": \"dag\", \"amount\": 10}, {\"name\": \"jajce\", \"units\": null, \"amount\": 1}, {\"name\": \"sladkor\", \"units\": \"teaspoon\", \"amount\": 1}, {\"name\": \"sol\", \"units\": \"dag\", \"amount\": 2}]",
    "instructions": "Kvas zdrobimo in mu dodamo sladkor ter čisto malo vode. Premešamo in pustimo vzhajati na toplem mestu nekaj minut. Preostalo vodo, mleko in sol zavremo. Odstavimo in v vrelo tekočino stresemo ajdovo moko. Dobro premešamo in pustimo, da se zmes ohladi. Poparjeno moko pretresemo v skledo, dodamo olje, belo moko in kvasni nastavek ter vse sestavine zamesimo oziroma zgnetemo v gladko, mehko in voljno testo. Testo damo v pehar in pustimo vzhajati, medtem pa naredimo koruzno testo. Koruzno testo naredimo po istem postopku kot ajdovo. Tudi to testo mora biti mehko in voljno. Damo ga v pehar in pustimo, da vzhaja, medtem ko naredimo še pšenično testo. Kvas zdrobimo in mu dodamo sladkor ter čisto malo vode. Premešamo in pustimo vzhajati na toplem mestu nekaj minut. Moko presejemo v skledo in jo posolimo. Na sredini naredimo jamico, v katero dodamo preostalo vodo. Jajce dobro stepemo in ga zmešamo z mlekom. Mešanico vlijemo v jamico, v katero prilijemo še olje in nazadnje še vzhajan kvas. Sestavine zgnetemo v mehko in voljno testo, ki ga damo vzhajati v pehar. Hlebčki naj vzhajajo toliko časa, da se njihov volumen podvoji. Na prt najprej stresemo vzhajan hlebček iz pšenične moke in ga z rokami razvlečemo v krog debeline treh prstov. Enako naredimo z ajdovim testom in ga položimo na pšenično testo. Na koncu razvlečemo še koruzno testo in ga položimo na ajdovo testo. Ko imamo zložena vsa tri testa, jih čisto narahlo zvijemo iz strani proti sredini, tako da nastane lep hlebček. Testa ne gnetemo več, ampak damo hlebček ponovno vzhajati na pekač, tako da bodo zviti deli spodaj na pekaču. Preden kruh potisnemo v pečico, ga premažemo z jajcem. Pečemo ga na 180 °C približno 50 minut.",
    "category": "Bread",
    "prep_time": null,
    "cook_time": "50 minutes",
    "total_time": null,
    "notes": null,
    "tags": "kruh,gospodarica,Nada,Kmetija,2018"
}