{
    "dish_name": "Teplý mrkvový salát",
    "description": "Mrkev je často vnímáná jako obyčejná surovina, ale v tomto receptu je hvězdou talíře.",
    "ingredients": "[{\"name\": \"mrkve\", \"units\": \"ks\", \"amount\": \"6\"}, {\"name\": \"mrkvové šťávy\", \"units\": \"ml\", \"amount\": \"200\"}, {\"name\": \"pomerančové šťávy\", \"units\": \"ml\", \"amount\": \"100\"}, {\"name\": \"česneku\", \"units\": \"stroužky\", \"amount\": \"2\"}, {\"name\": \"hladkolisté petrželové natě\", \"units\": \"snítky\", \"amount\": \"2-3\"}, {\"name\": \"kůru z pomeranče\", \"units\": \"ks\", \"amount\": \"½\"}, {\"name\": \"sůl\", \"units\": null, \"amount\": null}, {\"name\": \"olivový olej\", \"units\": null, \"amount\": null}, {\"name\": \"másla\", \"units\": \"g\", \"amount\": \"40-60\"}, {\"name\": \"skyru\", \"units\": \"g\", \"amount\": \"200\"}, {\"name\": \"piniových oříšků\", \"units\": null, \"amount\": \"hrst\"}, {\"name\": \"čerstvá petrželová nať\", \"units\": null, \"amount\": null}]",
    "instructions": "Mrkev očistím škrabkou a ponechám ji vcelku. Vložím ji do vakuovacího sáčku, do kterého přidám mrkvovou a pomerančovou šťávu, očištěné a lehce rozmáčknuté stroužky česneku, snítky petrželové natě, sůl a najemno nastrouhanou kůru z ½ pomeranče. Sáček s mrkví zavákuuji pomocí vakuovačky, odsaji z něj vzduch a vložím jej do nádoby s vodou určené pro vaření metodou sous-vide, případně do domácího konvektomatu Miele, na kterém spustím program Sous-vide a při teplotě 85 °C vařím 60 minut, dokud není mrkev měkká, ale stále si drží svůj tvar. Po uvaření sáček vyndám, nůžkami odstřihnu jednu stranu a mrkev vyjmu. Tekutinu přecedím přes jemné sítko do připraveného rendlíku a odložím na chvíli stranou. Mrkev rozložím na plech vyložený pečicím papírem, lehce zakápnu olivovým olejem a peču při 120 °C přibližně 10 minut, aby povrch mrkví lehce oschl. Poté zapnu funkci grilu a dopeču dalších 5–10 minut, dokud mrkev nezíská jemné opečení. Během toho vařím v rendlíku přecezenou šťávu z mrkví na středním plameni, dokud se nezredukuje přibližně na polovinu. Přidám máslo a na mírném ohni dále redukuji do lesklé, lehce zahuštěné konzistence. Na závěr dochutím solí, případně čerstvě mletým kampotským pepřem. Celé množství skyru (200 g) rozmíchám s 1–2 lžícemi připravené omáčky. Na suché pánvi krátce opeču piniové oříšky. Všechny komponenty mám hotové a pustím se do servírování. Na dno hlubokého talíře lžící lehce rozetřu ochucený skyr, navrstvím pečenou mrkev, přeliji redukovanou omáčkou a zasypu opečenými piniovými oříšky. Na závěr posypu lístky čerstvé petrželové natě.",
    "category": "Salát",
    "prep_time": "30 minutes",
    "cook_time": "60 minutes",
    "total_time": "90 minutes",
    "notes": "Mrkev lze nahradit nebo také doplnit pastinákem nebo petrželí, chuť bude jemnější a více zemitá.",
    "tags": "vegetariánské, salát"
}